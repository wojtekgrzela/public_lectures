# <center>  Systemy zarządzania pracą zespołu</center>

Celem laboratorium jest zapoznanie uczestników z różnymi internetowymi systemami zarządzania zadaniami w projekcie.

## [Asana](https://asana.com)

Asana to aplikacja internetowa i mobilna służąca do śledzenia i zarządzania pracą zespołów projektowych.

Portal został stworzony  w 2008 roku przez współzałożyciela Facebooka Dustina Moskovitza i byłego inżyniera Google i Facebooka Justina Rosensteina. Oboje pomysłodawcy tego portalu pracowali nad poprawą wydajności pracowników na Facebooku.

### Struktura pracy w Asana

1. [Organizacje](https://asana.com/guide/help/organizations/basics) opierają się na wspólnej domenie e-mail firmy/organizacji i w ten sposób kojarzy osoby które korzystają z Asany.
2. [Zespoły](https://asana.com/guide/help/organizations/team-basics) to grupy stworzone w ramach organizacji, które grupom roboczym wewnątrz organizacji.
3. [Projekty](https://asana.com/guide/examples/project-management/project-management) są przypisane do zespołów w celu śledzenia postępów ich wykonania, informacji i komunikacji w celu osiągnięcia celu, inicjatywy lub celu.
4. [Zadania](https://asana.com/guide/get-started/begin/adding-assigning-tasks) są przechowywane w projektach i określają kto jest za nie odpowiedzialny oraz czas ich realizacji.

### Najważniejsze funkcjonalności w projekcie stworzonym w Asana

#### Tworzenie zespołu

W Asana zespoły to podzbiory osób w organizacji, które współpracują ze sobą przy projektach. Każdemu zespołowi można:
- przydzielić członka,
- przydzielić projekt,
- prowadzić czat,
- prowadzić kalendarz zespołu.

Nowy użytkownik nie jest automatycznie dodawany do zespołów musi on utworzyć własny zespół lub dołączyć do istniejącego.

W celu stworzenia nowego zespołu:
1. Kliknij jasno pomarańczowy okrągły przycisk **+** na górnym pasku i wybierz *Team*. 
1. Kolejne wyskakujące okno pozwoli Ci utworzyć nowy zespół.
1. Kliknij Utwórz zespół.

Użytkownik ma możliwość dołączenia do zespołu za pomocą paska wyszukiwania. Możesz wyszukiwać inne zespoły w swojej organizacji i poprosić o dołączenie do nich.

Aby dodać nowego członka do swojego zespołu należy:
1. Użyć paska wyszukiwania i wyszukać osobę poprzez nick lub mail.
1. Wysłać zaproszenie do potencjalnego członka zespołu.

Po zaproszenia o dołączenie do zespołu użytkownik będzie musiał zaakceptować zaproszenie, dopiero po tej czynności dostanie dostęp do zasobów zespołu. W przypadku zespołów publicznych zostanie on dodany  automatycznie bez konieczności potwierdzenia .

Więcej informacji o zarządzaniu zespołem znajdziesz [tutaj](https://asana.com/guide/help/organizations/team-basics).

#### Zakładanie nowego projektu

Na początku pracy można skorzystać z [szablonów projektów](https://asana.com/templates) które umożliwią zapoznanie się z strukturą projektów prowadzonych w tym środowisku lub zacząć od pustego projektu. W celu stworzenia projektu wykonaj następujące kroki:

1. Kliknij jasno pomarańczowy okrągły przycisk **+** na górnym pasku i wybierz *Project*.
1. Jeśli chcesz zacząć od szablonu, kliknij kartę Szablony, a następnie przewiń, aby znaleźć szablon odpowiadający pracy zespołu. W następnym oknie potwierdź wybór niebieskim przyciskiem  **Use template**, a następnie ustaw jego parametry nazwa projektu, zespół do którego zostanie przypisany oraz zasady dostępu. W razie potrzeby możesz dodawać lub usuwać dowolne elementy.
1. Jeśli chcesz stworzyć projekt bez szablonu należy wybrać jego formę (listę lub tablicę). Następnie ustaw jego parametry nazwa projektu, zespół do którego zostanie przypisany oraz zasady dostępu.

Projekty to sposób organizacji i planowania wszystkich zadań związanych z określonym celem lub pracą zespołu. Asana umożliwia wizualizację projektów jako [listę](https://asana.com/guide/help/views/list), [tablicę](https://asana.com/guide/help/views/boards), [kalendarz](https://asana.com/guide/team/onboard/asana-calendar) lub [oś czasu](https://asana.com/guide/team/onboard/timeline) - tylko w wersji premium.


#### Struktura zadań
Asana umożliwia grupowanie zadań przy użyciu [sekcji (w układzie listy)](https://asana.com/guide/help/projects/sections) lub [kolumny (w układzie tablicy)](https://asana.com/guide/help/views/boards#gl-manage). Za ich pomocą w prosty sposób można zdefiniować kategorie, które nie ulegną zmianie w miarę postępu pracy w projekcie. Na przykład można tworzyć sekcje które określać będą:
 - ramy czasowe, 
 - fazy projektu, 
 - [tablice Kanban](https://pl.wikipedia.org/wiki/Tablica_kanban).
 
#### Tworzenie zadania
 
 Zadania reprezentują czynności który muszą być wykonane w celu osiągnięcia celu projektu. W Asanie mogą również przechowywać [ważne informacje](https://asana.com/guide/help/tasks/fields#gl-due-date) dotyczące realizacji projektu lub zadania takie jak:
 - [krótki opis zadania,](https://asana.com/guide/help/tasks/fields#gl-description) 
 - [osoby zaangażowane w relegalizację zadnia,](https://asana.com/guide/help/tasks/people#gl-followers) 
 - [dyskusję na temat zadania,](https://asana.com/guide/team/onboard/move-communications-to-asana#gl-conventions)
 - [datę rozpoczęcia i zakończenia zadania](https://asana.com/guide/help/tasks/fields#gl-due-date),
 - [pod zadania,](https://asana.com/guide/help/tasks/subtasks)
 - [status zadania](https://asana.com/guide/help/tasks/fields#gl-completing)
 - [pliki dotyczące zadania](https://asana.com/guide/help/tasks/comments#gl-attachments).
 
  
 Aby utworzyć zadanie, przejdź do wybranego projektu, wybierz opcję **Add Task**, wpisz nazwę zadania  a następnie zatwierdź klawiszem Enter.
 
 
 <img src="https://luna1.co/7d0e23.gif" alt="GIF of how to create a task in an Asana project">

Źródło: [Asana Guide](https://asana.com/guide/get-started/begin/quick-start)


Więcej informacji na temat funkcjonalności Asana można znaleźć [tutaj](https://asana.com/guide).

## [Trello](https://trello.com/)
Trello to internetowa aplikacja do tworzenia list w stylu [Kanban](https://pl.wikipedia.org/wiki/Kanban).

Podstawową funkcjonalnością jest możliwość tworzenia, przez użytkowników, tablic zadań z kilkoma kolumnami (reprezentującymi stan zadania) i przenoszenie zadania między nimi. Zazwyczaj kolumny zawierają statusy zadań: Do zrobienia, W toku, Gotowe. Narzędzie może być przeznaczone do użytku osobistego i służbowego.

### Struktura pracy w Trello

W Trello do zarządzania projektem używa się **[Tablic](https://help.trello.com/article/719-adding-your-first-board)**. Tablica służy do reprezentacji projektu. Jest to miejsce w którym można śledzić wszystkie informacje dotyczące realizowanego projektu,  zarządzać zadaniami oraz współpracować z zespołem. Zarządzanie zespołem jak i tablicą możliwe jest poprzez *Menu* znajdujące się po prawej stronie ekranu.

Podstawową jednostką organizacyjną Tablic są **Listy**. Listę można nazywać w sposób dowolny, jednak należy pamiętać że ich podstawową funkcjonalnością jest porządkowanie kart (zadań) według różnych etapów postępu prac. Można ich używać do planowania toku pracy, w którym karty od początku do końca mogą być przenoszone z jednej listy na drugą lub można je wykorzystać do gromadzenia pomysłów i śledzenia informacji.

**Karty** w Trello służą do reprezentacji zadań lub pomysłów. Przypisywane są do list i można je między listami dowolnie przemieszczać. Karty można  dostosowywać do swoich potrzeb, tak aby zawierały informacje niezbędne do realizacji projektu. Liczba kart którą można dodać do tablicy jest nieograniczona.

Szczegółowe informacje na temat struktury projektu w Trello znajdziesz [tutaj](https://trello.com/guide/trello-101.html).
 
### Najważniejsze funkcjonalności w projekcie stworzonym w Trello

#### Tworzenie zespołu

W Trello założenie zespołu można dokonać wykonując następujące czynności:

1. [Kliknij znak dodawania](https://help.trello.com/article/705-creating-a-new-team) **+** w nagłówku Trello po lewej stronie Twojej nazwy użytkownika.
1. Wybierz „Osobisty zespół”
1. Ustaw nazwę zespołu i potwierdź jej utworzenie przyciskiem  **Utwórz**

Po utworzeniu zespołu należy [zaprosić](https://help.trello.com/article/715-inviting-people-to-an-organization) członków zespołu. Dodawanie członków do zespołu jest możliwe poprzez:
1. Przejście do strony głównej [Trello](https://trello.com/) 
1. Wybierz zespół do którego chcesz zaprosić członka.
1. Wybierz zakładkę **Członkowie**.
1. Kliknij przycisk **Zaproś członków zespołu** na lewym pasku bocznym i wprowadź adres e-mail lub nazwę użytkownika Trello osoby, którą chcesz dodać do swojego zespołu.

#### Zakładanie nowego projektu (tablicy)
[Nową tablicę](https://help.trello.com/article/719-adding-your-first-board) tworzymy wybierając **+** w nagłówku i wybierając zakładkę **Utwórz tablicę…**. Następnie nadajemy nazwę tablicy, zespół do którego należy i tło, swoje wybory potwierdzamy przyciskiem "Utwórz tablicę".

Jeżeli chcemy użyć [szablonu](https://help.trello.com/article/1204-community-template-gallery), po wybraniu opcji tworzenia tablicy wybieramy **Rozpocznij od szablonu**. Zostaniemy przeniesieni na stronę z szablonami aby zapoznać się z jego opisem wchodzimy w szablon. Po wyborze szablonu odpowiedniego do naszych zastosowań wchodzimy w jego opis i wybieramy opcję **Użyj szablonu** w prawym górnym rogu opisu. Następnie nadajemy nazwę tablicy, zespół do którego należy i pozatwierdzamy jego wybór przyciskiem **Utwórz**.


#### Struktura zadań
Trello grupuje karty w kategorie przy użyciu list. Dlatego też lista może pełnić różnorakie funkcję w projekcie. Dla przykładu możemy zorganizować listy w taki sposób by określały które zadania są "Do zrobienia", "W trakcie realizacji" i "Ukończone". W tym przypadku karta może być zbiorem zadań lub pojedynczym zadanie. Innym przykładem może być potraktowanie list jako poszczególnych produktów potrzebnych do realizacji celów projektu, a kart jako zbiorów zadań potrzebnych do wytworzenia produktu.

#### Tworzenie zadania

Dla potrzeb tego przedmiotu Kartę będziemy traktować jako pojedyncze zadanie, podejście to wynika z ograniczeń licencyjnych na darmową wersję Trello. W karcie co prawda istnieje możliwość przypisania do niej **Listy zadań**, jednak darmowa wersja nie umożliwia przypisanie do nich wykonawców i dodania czasu wykonania. Natomiast te opcje znajdują się w Karcie.

Karta umożliwia:
- [Przypisanie do niej członków zespołu](https://help.trello.com/article/807-adding-a-member-to-a-card)
- [Dodanie etykiet](https://help.trello.com/article/797-adding-labels-to-cards)
- [Dodanie listy zadań](https://help.trello.com/article/737-adding-checklists-to-cards)
- [Przypisanie Terminu](https://help.trello.com/article/794-adding-due-dates-to-cards)
- [Dodanie załączników](https://help.trello.com/article/769-adding-attachments-to-cards)
- [Prowadzenie dyskusji](https://help.trello.com/article/765-commenting-on-cards)

[Dodanie Karty](https://help.trello.com/article/729-adding-cards) dokonuje się poprzez kliknięcie w "Dodaj kolejną kartę" na dole listy do której chcemy dodać zadanie. Następnie po kliknięciu w utworzone zadanie otwieramy tabelę edycji jego parametrów.

Więcej informacji na temat funkcjonalności Trello można znaleźć [tutaj](https://help.trello.com/).

## [GitHub](https://github.com/)

GitHub to globalna firma zapewniająca hosting do kontroli wersji za pomocą Git. Jest spółką zależną firmy Microsoft. Oferuje funkcje rozproszonej kontroli wersji i zarządzania kodem źródłowym, a także własne funkcje. Zapewnia kontrolę dostępu oraz kilka funkcji współpracy, takich jak śledzenie błędów, zarządzanie zadaniami i strony wiki dla każdego projektu.

### Struktura pracy w GitHub 
Zarządzanie projektem przy użyciu GitHub jest ściśle powiązana z repozytorium Git. Umożliwia zarządzanie notatkami i tematami (issues), które organizujesz jako karty w wybranych kolumnach. Github daje kontrolę nad edycją tablicy projektu i posiada opcje automatyzacji zdarzeń. Organizuje projekty jako tablice w następujących opcjach:
- Tablice projektowe repozytorium - są to tablice projektowe należące do określonego repozytorium, chociaż mogą zawierać notatki, które mogą odnosić się do innych repozytoriów, są ograniczone do jednego repozytorium.
- Tablice projektowe dla całej organizacji - są to tablice projektowe należące do organizacji posiadającej konta na Github, które mogą zawierać pięć repozytoriów w jednej tablicy projektowej. \

### Najważniejsze funkcjonalności w projekcie stworzonym w GitHub
 
#### Tworzenie zespołu
Tworzenie zespołu odbywa się w dwóch etapach. W pierwszym należy stworzyć nowe repozytorium. W tym celu wybieramy **+** w prawym górnym rogu strony, a następnie opcję  [**New repository**](https://help.github.com/en/github/getting-started-with-github/create-a-repo). Do utworzenia repozytorium wystarczy jedynie podać nazwę oraz określić czy repozytorium ma być prywatne.

Po utworzeniu repozytorium, należy do niego wejść i w górnej wstążce odnaleźć opcję **Settings**, po wejściu w nią wybieramy opcję **Manage access**. Następnie klikamy w przycisk **Invite a collaborator** i wpisujemy nazwę lub email osoby którą chcemy zaprosić, zatwierdzamy dodanie osoby zielonym przyciskiem poniżej .

#### Zakładanie nowego projektu
Założenie projektu odbywa się w zbliżony sposób jak dodawanie członka z zespołu. W tej samej wstążce wyszukujemy opcję **Projects**. Po wejściu w nią klikamy w przycisk **Create a project**. Następnie ustawiamy nazwę projektu i opcjonalnie wybieramy szablon projektu.

Szablony to
- Basic Kanban tworzy trzy kolumny *To-do*, *In-progress* i *Done*.
- Automated Kanban tworzy trzy kolumny *To-do*, *In-progress* i *Done*, a także pozwala zautomatyzować procesy przenoszenia kart z kolumny do kolumny.
- Zautomatyzowany Kanban z przeglądem tworzy trzy kolumny *To-do*, *In-progress* i *Done*, a także pozwala zautomatyzować procesy przenoszenia kart z kolumny do kolumny. Jest również wyposażony w dodatkową funkcjonalność, która pozwala ustawić wyzwalacze żądania ściągania i recenzji.
- Bug Triage, zapewnia śledzenie błędów w oprogramowaniu i przyporządkowuje je kolumn: *To do, High priority, Low priority,* i *Closed*.

#### Struktura zadań

W odróżnieniu do Asana i Terllo, GitHub wspiera zarządzanie wytwarzania kodu. GitHub przez to operuje na innym poziomie ogólności opisu projektu dostosowanym do standardów wytwarzania oprogramowani.

Jego podstawową jednostką organizacyjną jest [**Issue**](https://help.github.com/en/github/managing-your-work-on-github/about-issues?algolia-query=isues) (zadania) które agregowane są przez [**Milestones**](https://help.github.com/en/github/managing-your-work-on-github/about-milestones?algolia-query=mil) (kamienie milowe). Zadanie w tym systemie złożone jest z:
- Nazwy
- Opisu
- Etykiety
- Przypisania do Milestones
- Dyskusji na temat zadania.

Milestone natomiast składa się z nazwy, opisu i terminu wykonania.

#### Tworzenie zadania
Aby stworzyć Milestone należy przejść do zakładki **Issues** i wybrać przycisk **Milestones**. Następnie kliknąć w **New milestones** i ustawić parametry nowego kamienia milowego.

W kolejnym kroku w zakładce **Issues** należy wybrać **New issue** i utworzyć zadanie.


## Zadanie
Załóż darmowe konta we wszystkich omówionych systemach zarządzania pracą w projektach, jeżeli znasz inne tego typu systemy możesz uwzględnić je w sprawozdaniu. Następnie oceń je pod kątem:

1. przejrzystości interfejsu użytkownika.
2. możliwości tworzenia struktury pracy w projekcie.
3. możliwości opisów zadań,
4. śledzenie postępów w zadaniach,
5. możliwości kooperacji z członkami zespołu,
6. dodatkowych funkcjonaliści przydatnych w prowadzeniu prac w projekcie, np. aplikacja mobilna, priorytety zadań, możliwość prowadzenie Wiki, integracja z narzędziami innych dostawców.

Swoje obserwacje zanotuj w tabeli o strukturze:

|Nazwa portalu|	Zalety	|	Wady	|	Uwagi	|
|:-----------:|:-------:|:---------:|:---------:|
| Portal 1	  |- lista	|- lista	|- lista	|

Na podstawie opracowanego opisu przedstaw listę oprogramowania którą według Ciebie należało by użyć w projekcie zaliczeniowym z tego przedmiotu. Uzasadnij swój wybór notatką nie dłuższą niż pół strony formatu A4.

Bazując na opracowaniach wszystkich członków zespołu, postanówcie jakich narzędzi do kontroli zadań będziecie używać w celu jego realizacji. Podsumowanie i wnioski z tej dyskusji unieście w dokumentacji projektu. Maksymalnie na jednej stronie formatu A4.

W wybranych przez grupę systemach opracujcie plan realizowanego projektu i zaproście swojego prowadzącego.

## Uwagi końcowe

Oczywiście omówione powyżej systemy nie są jednymi rozwiązaniami dostępnymi na rynku. Zostały wybrane ponieważ umożliwiają darmową realizację planu nauczania laboratorium  Narzędzi Pracy Grupowej.